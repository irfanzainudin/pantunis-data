===
CANTIK
===
Keluar pagi berenang di kolam,
Sampai ke tengah tersangkut paku;
Cantik diluar cantik di dalam,
Memang layak dijadikan menantu.
===
Burung tiung burung jelatik,
Burung belatuk di pokok pinang;
Budi bahasa eluk rupa pun cantik,
Membuat hati terkenang-kenang.
===
Anak ayam berbunyi itik,
Rupanya itik baru menetas;
Luar dalam kenalah cantik,
Perangai cantik barulah kemas.
===
Goreng nasi dalam kuali,
Di tambah petai juga belacan;
Cantik di mata cantik di hati,
Barulah sempurna menjadi insan.
===
Sakit bukan kerana saka,
Tak dapat di ubat lalu mati;
Jangan cantik saja di muka,
Pasti kan cantik juga di hati.
===
Dalam pagar si pohon betik,
Daun pandan tidak berduri;
Cantik d luar dalam pun cantik,
Bertuah badan empunya diri.
===
Lukis rajah ilusi kendiri,
Sambil meniti bawa halia;
Cantik wajah hiasan diri,
Molek pekerti amalan mulia.
===
Lentiknya jari menumbuk padi,
Si padi huma dari utara;
Cantikkan diri cantikkan budi,
Seiring bersama maruah terpelihara.
===
Pasang pelita di malam hari,
Ikan sepat enak dimakan;
Cantik di mata cantik hati,
Antara sifat insan beriman.
===
Manis rasanya si buah betik,
Betik di tanam di hujung halaman;
Cantik di mata di hati pun cantik,
Itulah ciri-ciri menantu idaman.
===
Cantik bukan sebarang cantik,
Cantik lagi puteri bunian;
Jangan terlalu pandang pada yang cantik,
Belum tentu jadi idaman.
===
Kuih keria dari kelapa,
Buat hidangan satu keluarga;
Apa adanya cantik pada rupa,
Andai tiada berbudibahasa.
===
Bintik seluar warnanya kelam,
Dipakai nyonya masa bercuti;
Cantik di luar cantik di dalam,
Manis wajahnya sopan pekerti.
===
Kalau makan semangkuk laksa,
Jangan lupa perah limau kasturi;
Rupa cantik berilmu berbudi bahasa,
Sah boleh jadi calon isteri.
===
Diracik umbut reja melantun,
Beserta temu juadah dihidang;
Berwajah lembut bersopan santun,
Tidak jemu mata memandang.
===
Itik di kolam mencari teman,
Betik Tuaran tumbuh melata;
Cantik di dalam penyeri iman,
Cantik di luaran memukau mata.
===
Serumpun kunyit serumpun halia,
Kepasar pagi buat jualan;
Berbudi tinggi berhati mulia,
Wajah cantik bukan ukuran.
===
Itik berjalan ibu ikut bersama,
Mandi di kolam nampak seronoknya;
Cantik luaran hiasan cuma,
Cantik dalaman menyerlah serinya.
===
Kudup ketumbar secekak kesum,
Baru dipetik serak di tikar;
Senyuman lebar ikhlas menguntum,
Semakin cantik semakin mekar.
===
Itik berenang didalam kolam,
Terjah berlari itik serati;
Cantik diluar cantik di dalam,
Wajah berseri cerminan hati.
===
Asam kandis dalam tempayan,
Kulit lokan jatuh di laman;
Wajah yang manis nampak rupawan,
Maniskn lagi dengan senyuman.
===
Pohon meranti tumbuh melata,
Ditepi perigi rimbunan bata;
Cantik dihati cantik dimata,
Kemana pergi orang tak kata.
===
Pelbagai warna corak batik,
Benang disulam bermacam ragam;
Apa guna berwajah cantik,
Kalau di dalam hitam legam.
===
Gelang emas gelang suasa,
Dipakai oleh sigadis sunti;
Cantik rupa cantik budi bahasa,
Pandang dimata sejuk dihati.
===
Dalam reban ada itik,
Keluar pagi berenang dikolam;
Hiasi diri dengan akhlak yang baik,
Barulah cantik diluar, cantik didalam.
===
Itik berenang di tepi kolam,
Kolam buatan di dalam taman;
Cantik di luar cantik di dalam,
Bukti sempurna ciptaan Tuhan.
===
Rerama bersayap warna menarik,
Hinggap di daun sungguh ceria;
Apa guna berwajah cantik,
Utamakan budi berakhlak mulia.
===
Pandai bicara menyusun kata,
Bagaikan mekar kembang pagi;
Bukan sekadar cantik di mata,
Sopan santun berbudi tinggi.
===
Pergi kedah makan laksa,
Bubuh jeruk ikan sepat;
Cantik wajah tutur bahasa,
Hati sejuk orang melihat.
===
Bersiar-siar di dalam taman,
Sambil duduk di pohon cermai;
Cantik luaran cantik dalaman,
Sifat terpuji di sukai ramai.
===
Sungai Sarawak airnya tohor,
Tempat Tuan mencari nafkah;
Andai di hati teserlah kotor,
Manakan cantik bakal terserlah.
===
Beli telur itik di pasar raya,
Beli juga ubi keladi;
Bagaimana cantik di mata,
Begitu juga cantik di hati.
===
Bintik seluar warnanya kelam,
Dipakai nyonya masa bercuti;
Cantik di luar cantik di dalam,
Manis wajahnya sopan pekerti.
===
Sopan nyonya duduk bersila,
Di atas tikar berwarna cerah;
Cantik orangnya beriman pula,
Sehingga terpancar seri kewajah.
===
Tercarik seluar ditampal sulam,
Ditampal lekap tidak menjadi;
Cantik di luar cantik di dalam,
Pakej lengkap menghias peribadi.
===
Itik berlari di atas bata,
Mengejar kedidi di hujung titi;
Cantiknya diri memukau mata,
Indahnya budi menambat hati.
===
Manis rasa nya buah mempelam,
Rasa rugi kalau tak makan;
Cantik luar cantik di dalam,
Itulah insan yang kami idamkan.
===
Tepian lata pohon meranti,
Dekat perigi murai bersarang;
Cantik di mata senang di hati,
Kemana pergi di sukai orang.
===
Dalam reban ada itik,
Itik jantan itik betina;
Bersyukurlah kalau cantik,
Kalo tidak terimalah apa adanya.
===
Kalau makan semangkuk laksa,
Jangan lupa perah limau kasturi;
Rupa cantik berilmu berbudi bahasa,
Sah boleh jadi calon isteri.
===
Jalan bergaya tangan berlengang,
Kuih kapit sedap dimakan;
Berbaju kebaya cantik dipandang,
Berlesung pipit cantik menawan.
===
Anak ayam berbunyi itik,
Rupanya itik baru menetas;
Luar dalam kenalah cantik,
Perangai cantik barulah kemas.
===
Pohon langsat ditepi tasik,
Batang semambu berjuntai dilaman;
Kalau berhasrat kekal menarik,
Amalkan ilmu cantik budiman.
===
Dari Kertih ke Kayu Hitam,
Membawa betik dan rambutan;
Berbaju putih bercelana hitam,
Rupanya cantik jadi rebutan.
===
Itik di kolam mencari teman,
Betik Tuaran tumbuh melata;
cantik di dalam penyeri iman,
Cantik di luaran memukau mata.
===
Pagi pagi memotong betik,
Hendak di jual di Pekan selasa;
Untunglah berwajah cantik,
Cantik pulak budi bahasa.
===
Dalam belukar banyak unggas,
Bunyinya sungguh riang ria;
Mau cantik bukanya susah,
Amalkan senyum serta ketawa.
===
Mari dibakar ubi keladi,
Sama dilenyek ubi keledek;
Cantik biar semulajadi,
Bukan cantik kerana bersolek.
===
Hujan rintik di malam Selasa,
Lama menanti payung dicari;
Orangnya cantik berbudi bahasa,
Hasrat di hati kujadikan isteri.
===
Menanam betik bersama halia,
Di hujung halaman pisang mentalon;
Berwajah cantik berhati mulia,
Menjadi idaman sebagai calon.
===
Menjual buah di Pekan Mantin,
Laris perniagaan luar biasa;
Berseri wajah zahir dan batin,
Itulah kebanggaan setiap manusia.
===
Pecah kaca pecah gelas,
Hias mawar di dalam cawan;
Luaran dalaman senyuman ikhlas,
Hati tergoda ramai kawan.
===
===
CANTIK
===
===
Dalam reban berbunyi itik,
Keluar pagi berenang di kolam;
Cantik bukan sebarang cantik,
Cantik luar cantik dalam.
===
Anak kana pergi sekolah,
Berehat sekejap di pohon cempa;
Rupa cantik kurniaan Allah,
Budi bahasa jangan lah lupa.
===
Pergi ke kota membeli itik,
Buah kelapa hanyut ke hulu;
Cantik dimata dihati pun cantik,
Jangan lupa senyum selalu.
===
Buah kuini di dalam guni,
Buah durian di mana-mana;
Cantik rohani cantik jasmani,
Mendapat pujian di sini sana.
===
Pergi Tuaran mencari huma,
Merentas desa perut pun sebu;
Cantik luaran tak kekal lama,
Sampai masa berkedut seribu.
===
Petik ubi mengirai padi, 
Sarat bekal ke kebun cermai; 
Cantik budi cantik peribadi, 
Sahabat kekal taulan pun ramai.
===
Kain batik dari seberang,
Bawa belayar ke Kuala Pilah;
Biar tak cantik dimata orang,
Asal mulia disisi Allah.
===
Pagi-pagi pergi ke taman,
Bunga cantik menawan hati;
Manis kan senyuman manis kan iman,
Agar sentiasa cantik berseri seri.
===
Bunga berputik terlihat indah,
Berputik pula pada tangkainya;
Sudah lah cantik diwajah,
Cantik pula di dalam hatinya.
===
Pohon langsat ditepi tasik,
Batang semambu berjuntai dilaman;
Kalau berhasrat kekal menarik,
Amalkan ilmu cantik budiman.
===
Dalam reban berbunyi itik,
Keluar pagi berenang berteman;
Cantik bukan sebarang cantik,
Cantik hakiki disulami iman.
===
Cerdik bukan sebarang cerdik,
Cerdik belajar dengan adik;
Kalau barang yang baik,
Kemana pergi nampak cantik
===
Kalau tuan membeli itik,
Jangan lupa membeli angsa;
Kalau punya wajah yang cantik,
Sertakan juga budi bahasa.
===