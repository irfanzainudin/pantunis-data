===
PERPADUAN
===
Putih seroja merah tiada,
Susun diatur elok terhimpun;
Makan semeja bergurau senda,
Biar berbeza tetap serumpun.
===
Jalan ke pekan memikul batu,
Sakit badan terasa berat;
Hidup berjiran saling membantu,
Membawa kerukunan kawasan setempat.
===
Raja ditabal penuh istiadat,
Atas singgahsana duduk bertakhta;
Berlainan budaya berlainan adat,
Hidup makmur tiada sengketa.
===
Kalau ruboh kota Melaka,
Tinggal lah ia sebagai kenangan;
31 Ogos sambutan hari merdeka,
Berbagai kaum berganding tangan.
===
Tunang Pak Dukun disukai ramai,
Kerap disiar di ruang udara;
Hidup rukun aman dan damai,
Negara makmur rakyat sejahtera.
===
Pohon kemboja ditaman subur,
Bunga kembang cantik dipandang;
Ikatan silatulrahim biar subur,
Persengkataan usah diundang.
===
Pergi ke Lundu beli bidara,
Cari kelisa juga bambangan;
Bersatu padu demi negara,
===
Mencair gangsa bingkai tirani,
biarlah cerna sepanjang hayat;
pelbilang bangsa hidup harmoni,
===
Di Anjung Batu tercipta kenangan,
Terlerainya ikatan bujang dan dara;
Perbezaan itu bukannya halangan,
Malah kekuatan rakyat dan negara.
===
Gagah mematuk ayam Serama,
Sambil memagut daun Pegaga;
Perpaduan dipupuk sekian lama,
Jangan dikeruh air di telaga.
===
Harum mewangi bunga di para,
Disusun tinggi di alas bata;
Perpaduan rakyat agenda negara,
Pembangunan dikongsi rakyat jelata.
===
Gunung bernama Jajaran Titiwangsa,
Tegak kukuh dalam wawasan;
Perpaduan jalinan berbilang bangsa,
Ibarat tenunan tekat warisan.
===
Cendawan tumbuh tepian jalanan,
Bunga tumbuh di sudut anjung;
Perpaduan dipupuk berturutan keturunan,
Bumi dipijak langit dijunjung. [4]
===
Bunga disusun gadis remaja,
Cantik gubahan mewangi haruman;
Negara berpelembagaan institusi Beraja,
Rukunegara penghayatan mengeratkan perpaduan. [5]
===
Perbedaan Agama tiada halangan,
Tidak sungguh tiada melata;
Bersama kita menyambut kemerdekaan,
Slogan sayangilah Malaysia kita. [6]
===
Putih kemboja tanda setia,
Pelita di taman meyala terang;
Mari eratkan jiwa bersaudara,
Eratkan perpaduan bangsa gemilang.
===
Tegap berdiri tiang bendera,
Berdiri teguh di padang merdeka;
Aman dan makmur dalam negara,
===
Hospital Selayang tempat dituju,
Buat rawatan tetap berkala;
Doktor Sarawak pesakitnya Melayu,
Itulah indahnya perpaduan di Malaysia.
===
Mengasah kuku singa dewasa,
Di dalam hutan suara mengaum;
Berpadu suku antara Bangsa,
===
Gula kelapa dari Melaka,
santan ditambah warna berubah;
bertegur sapa tanpa prasangka,
===
RÃ puh dahan bila dipaut,
Jangan sampai jatuh kebawah,
Kukuhkan perpaduan biar selaut,
Sama digapai negara bertuah.
===
Makan piza enak dirasa,
Beli karipap dan kuih keria;
Biarpun berbeza agama dan bangsa,
Kita tetap rakyat Malaysia.
===
Tumbuh berhimpun anak papaya,
Diletak baja di akar akasia;
Duduk serumpun berbilang budaya,
Adat berbeza tetap se Malaysia. [1]
===
Banyak khasiat buah markisa,
Masak bertauhu berempah halia;
Kita rakyat berbilang bangsa,
Bahu membahu pertahan Malaysia. [2]
===
Pokok celagi si pokok zaitun
Di lembah Tahan tumbuh bidara
Masuk lagi serangkap pantun
Mengajak pertahan harmoni negara.
===
Terbang pagi sirama rama,
Hinggap mari dipohon kelapa;
Biar tidur bantal tak sama,
Asal mimpi kita serupa.
===
Tumbuh melata buah bidara,
Didalam acuan berbagai warna;
Elakkan sengketa demi negara,
Barulah perpaduan dapat dibina.
===
Pergi menjala di tengah tasik,
Dapat Patin dimasak Nyonya;
Jawi diperkasa tulisan klasik,
Semua bangsa dapat memahaminya.
===
Bila bersalah mintak lah ampun,
Keharmunian rakyat tetap bersama;
Bahasa di jaga kekal serumpun,
Walaupun kita berbeza agama.
===
Tumis kangkung sambal sotong,
Juadah tengahari untuk dimakan;
Hidupkan amalan bergotong royong,
Eratkan silaturrahim kukuhkan perpaduan.
===
Si gadis ayu anak Pak Musa,
Manis lagi bila tertawa;
Walaupun saling berlainan bangsa.,
Satu bahasa tetap di jiwa.
===
Putih-putih merpati,
Merah-merah delima;
Pupuk semangat sejati,
Eratkan silaturrahim tak kira agama.
===
Hijau-hijau daun pandan,
Boleh membuat masakan harum;
Teguhkan amalan dalam perpaduan,
Malaysia terdiri pelbagai kaum.
===
Pucuk paku buah mengkudu,
Dikerat-kerat buat ramuan;
Berat dipikul sama membantu,
Berganding bahu erat perpaduan.
===
Air kelapa gula madu,
Bila di campur bertambah pekat;
Bila hidup bersatu padu,
Musuh keliling takut nak dekat.
===
Ayak tepung kelapa dikukur,
Beras dibasuh sambil berseloka;
Tegak serumpun umpama aur,
Menjadi teguh bangsa merdeka.
===
Putik kemboja baru mengembang,
Wangi mengharum di tengah laman;
Erat perpaduan bangsa berbilang,
Kemakmuran bersama satu tujuan.
===
Putih sudah tentu suci dan bersih, 
Merah melambangkan kuat dan berani;
Tak kira kaum kita sayang dan kasih,
Negara aman sejahtera dan harmoni.
===
Pergi ke hutan memburu rusa,
Dapat saekor di bagi rata;
Eratkan perpaduan tak kira bangsa,
Menjaga keamanan bumi tercinta.
===
Memakai tudung yang merah warna,
Bersulam renda berlekatkan manik;
Kulit dan hidung jelas berbeza,
Kepelbagaian Bangsa identiti unik.
===
Burung kedidi dipohon nangka,
Anak bayan hinggap di dahan;
Orang berbudi kita berbahasa,
Mesra ikatan erat perpaduan.
===
Ada pagi adanya senja,
Datang malam waktu berehat;
Kuncinya ada satu sahaja,
Bersatu hati dan bermaufakat.
===
Ibadah Haji di bulan Zulhijah,
Umat Islam berhimpun di Mekah;
Sopan santun tidak menerjah,
Malaysia di puji rakyat terujah.
===
Tanam padi luas terbentang,
Wangi harum haba rerumputan;
Mari julang bangsa terbilang,
Perpaduan kaum kita eratkan.
===
Emas perak intan suasa,
Cantik bersinar cahaya berkilauan;
Biar berbeza agama dan bangsa,
Mimpi bersama kukuhkan perpaduan.
===
Padi huma di Seri Aman,
Terlihat buaya seronok mengawan;
Beza agama hidup setaman,
Lain budaya setia berkawan.
===
Kepala pening rasa nak rebah,
Dudu tersandar di tepi pagar;
Berbilang kaum hidup muhibah,
Budaya Malaysia tetap segar.
===
Cincin emas cincin suasa,
Dilihat orang tiada tertahan;
Dalam kehidupan berbilang bangsa,
Utamakan perpaduan jauhkan pertelingkahan.
===
Malar dibaja kerap berdaun,
Duku, markisa disapu rusa;
Biar berbeza tetap serumpun,
Satu bangsa satu bahasa.
===
Membeli karipap hari selasa,
Dibeli bersama si gula sira;
Bersatu hati tak kira bangsa,
Agar terpelihara Islam sejahtera.
===
Pagi hari pergi ke muara,
Hendak menjual seguni padi;
Hidup kite berbilang bangsa,
Jaga adap budi dan hati.
===