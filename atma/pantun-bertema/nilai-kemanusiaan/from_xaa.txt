===
NILAI KEMANUSIAAN
===
Berarak mega di Gunung Daik,
Pelangi terbias di hujung desa;
Ajaran agama berbuatlah baik,
Sesama manusia tak kira bangsa. [1]
===
Berarak mega di Gunung Daik,
Pelangi terbias di hujung desa;
Ikuti contoh nabi Muhammad tauladan baik,
Sesamalah kita amalkan sentiasa. [2]
===
Berarak mega digunung daik,
Kaki terjuntai digunung bentan;
Dari kecil disemai berbuat baik,
Nilai umpama emas dan intan.
===
Anak muda membaca kitab,
Selepas sebuah sebuah pula;
Rakyat memikul tanggungjawab,
Menjaga agama dan bangsa.
===
Di sana sini kepulan awan,
Riang gembira burung berkawan;
Nilai murni teras perpaduan,
Jalinan mesra tonggak penyatuan.
===
Pohon nipah pohon rumbia,
Batang diguna buat titi;
Buat baik sesama manusia,
Dikenang daripada hidup sampai ke mati.
===
Burung terbang melintas padang,
Padang ditanam pokok peria;
Bercakap siang memanglah pandang,
Tapi yang terserlah buruknye sifat manusia. [2]
===
Pohon rumbia rendang merimbun,
Merimbun lagi pohon kelapa;
Kalau bersalah mintaklah ampun,
Semoga hubungan erat semula.
===
Mencari rerama ditepi hutan,
Awas terkena ranting berduri;
Hormat sesama agama satu tuntutan,
Ikrar rukun negara menjadi bukti.
===
Beli pakaian di kedai butik,
Bila di pakai jalan bersama;
Jangan kita jadi pelik,
Sesama kita lain agama.
===
Berarak mega di gunung daik,
Daku duduk diatas tangga;
Tak rugi kita berbuat baik,
Balasan menanti di pintu syurga.
===
Ke Gunung Daik si anak Desa,
Berbelah bagi tetapi akur;
Berbuat baik tak kira bangsa,
Nilainya tinggi tidak terukur.
===
Duduk bersembang hingga terleka,
Bersama teman di muka pintu;
Hidup bermasyarakat berbaik sangka,
Bekerjasama saling membantu.
===
Ke Gunung Daik berburu rusa,
Makan kelapa dan bekal si bonda;
Berbuat baik sepanjang masa,
Tak kira siapa di manapun berada.
===
Pelangi terbias di hujung desa,
Tempat penghujung tidak ditemui;
Bantuan yang ikhlas tanpa berkira,
Dihormat disanjung tangan yang memberi.
===
Suasana redup atas pantaran,
Rimbunan kemboja penyeri taman;
Andai hidup ikut aturan,
Di usia senja meniti aman.
===
Pelangi terbias dihujung desa,
Merenung ke langit hingga terleka;
Jika lisan telah binasa,
Jiwa manusia akan terluka.
===
Enap desa di hujung tanjung,
Atap rumbia jadi hiasan;
Hormat menghormati sikap di sanjung,
Budi pekerti jadi tauladan.
===
Pelangi terbias dihujung desa,
Nampak cantik bewarna warni;
Berbuat baik sesama manusia,
Tiada masalah walaupun kemana pergi.
===
Pohon Bayam dimakan Rusa,
Pohon Dahlia bertumpang Dedalu;
Indah peribadi kerana bangsa,
Sopan santun amalkan selalu.
===
Tenang-tenang air di laut,
Sampan kolek mudik ke tanjung;
Hat terkenang mulut menyebut,
Budi yang baik rasa nak junjung.
===
Buah didahan pohon meranti,
Pohon jati banyaklah rahsia;
Belas kasihan tanda simpati,
Hormat-menghormati sesama manusia.
===
Berarak mega di gunung daik,
Pelangi terbias di hujung desa;
Sesama insan berbudi baik,
Agar kita di pandang mulia.
===
Pergi kepasar membeli longan,
Longan berisi didalam cawan;
Bersatu hati berjabat tangan,
Tak kira bangsa amalkan perpaduan.
===
Gunung Daik bercabang tiga,
Dapat dilihat di pulau sedeli;
Buatlah baik tapi berwaspada,
Agar jahat jangan lah sekali.
===
Berbuat baik sesama manusia,
Sangat di tuntut oleh ugama;
Fahaman politik tolak semua,
Ketenteraman kebahagian dinikmati bersama.
===
Jering merkah kering di panggang,
Bunga mentari kuncup dan layu;
Jaga tingkah bila berdagang,
Sedarkan diri si mengkuang layu. [1]
===
Pulut bersantan dengan durian,
Kelembak Kasturi urap urapan;
Jalanraya bukan hak persendirian,
Amalkan toleransi dalam penghidupan. [2]
===
Burung terbang melintas bendang,
Burung Balam hingar bingar;
Bercakap siang pandang pandang,
Bercakap malam dengar dengar. [3]
===
Galah dipikul mengait rambutan,
Rambutan jatuh di tengah halaman;
Masalah timbul hasutannya syaitan,
Jangan dikaitkan dengan perkauman. [4]
===
Pohon Terap buah peria,
Mari dimakan bersama jiran;
Amalkan sikap peribadi mulia,
Semoga dijauhkan dari kemungkaran. [5]
===
Buah jambu tiga serangkai,
Jatuh dikait terhempas di titi;
Biar buruk kain dipakai,
Asalkan baik budi pekerti. [6]
===
Kalau pergi kegunong daik,
Hati-hati lintah dan pacat;
Agama dijunjung bangsa dikelek,
Insya allah selamat dunia akhirat.
===
Berarak mega di gunung daik,
Kaki terjuntai di gunung bentan;
Sedikit rasa jangan tercarik,
Hulur tangan sedekah kan senyuman.
===
Berarak mega digunung daik,
Awan mendung sebalik mega;
Tidak salah berbuat baik,
Namun harus berpada-pada.
===
Berarak mega di gunung daik,
Anak rusa berkawan kawan;
Budi baik banyak jasa,
Tak rugi Dunia dan Akrat.
===
Bayu menderu beralih ribut,
Atas bukit air bertakung;
Tetamu bertandang mesti disambut,
Berbahasa bersantun nadi pendukung.
===
Tanam ubi dimakan angsa,
Itik menyudu di dalam timba;
Orang berbudi kita berbahasa,
Mengapa madu berbalas tuba.
===
Gunung Daik jauh di desa,
Di kakinya berbatu ada taman;
Berbuat baik tak kira bangsa,
Saling membantu sama fahaman.
===
Tumbuh melata orkid di taman,
Rama-rama hinggap di tapak tangan;
Hasad dengki kita jauhkan,
Pekerti yang baik kita amalkan.
===
Buah durian dalam pagar,
Masak sebiji yang dua mentah;
Agama kita selalu mengajar,
Cakap orang tua jangan bantah.
===
Tempua bersarang di pohon sena,
Burung Balam mencari sarang;
Berbuat baik walau di mana,
Kelak kita di sayangi orang/
===
Kayu lama dihujung desa,
Di ikat ikat bawa ke Maran;
Tak kira Agama maupun bangsa,
Hidup muafakat lambang kemakmuran.
===