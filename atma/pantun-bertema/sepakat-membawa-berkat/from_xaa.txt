===
SEPAKAT MEMBAWA BERKAT
===
Kalau berakit saudara berlima,
Jangan dilupa bawalah pukat;
Ada sedikit kongsi bersama,
Besarnya nikmat membawa berkat.
===
Terbang tekukur di balik bukit,
Mencari gamat melepas lelah;
Bawa bersyukur walau sedikit,
Nikmat rahmat kurniaan Allah.
===
Menghilir rakit batuan dasar,
Usah menjaki gelojoh mua;
Walau sedikit berkatnya besar,
Kongsi rezeki dengan semua.
===
Dalam sawah banyak sepat,
Baik mengguna perangkap bubu;
Seandai muafakat membawa berkat,
Perlu diamalkan setiap waktu.
===
Bawa menantu pergi ke sawah,
Tanpa sepatu masih selamat;
Saling membantu terjalin ukhwah,
Berkatnya itu membawa rahmat.
===
Habis mencair meleleh ke tong,
Jadi sia-sia tidak sempat disekat;
Bulat air kerana pembetung,
Bulat manusia kerana muafakat.
===
Rumah batu bertingkat tingkat.
Jiran tetanga berkerja sama
Biar hidup senantiasa bermuafakat.
Rezeki yang ada berkongsi bersama.
===
Pohon nyiur berbuah lebat,
Buahnya jatuh d tepi telaga;
Budi baik kekal terpahat,
Jadi sanjungan org tak lupa.
===
Pendekar hebat bernama Si Pitung,
Pandai pencak langkah keramat;
Bulat air kerana pembentung,
Bersatu masyarakat membawa rahmat.
===
Ikan sepat di dalam belanga,
Tidak sempat mencuci tangan;
Saling muafakat jiran tetangga,
Kerja berat menjadi ringan.
===
Duduk sambil bersikat,
Bersikat pula diselit bunga;
Dalam hidup haruslah berkat,
Biar sentiasa dalam rahmatnya.
===
Anak pelaut rambut bertocang,
Suka teramat duduk di baruh;
Andai kusut bawalah berbincang,
Pasti dapat buang yang keruh
===
Dari pagi bawa sikat,
Sampai masa kongsi bersama;
Rezeki sikit bawa berkat,
Supaya kita rasa bersama.
===
Sakit terpijak duri belati,
Menjerit merintih kesakitan;
Rezeki di beri simpan di hati,
Andai di sebar hilang keberkatan
===
Mudik rakit ke Kuala Sumpit,
Tempat dibikin jala dan lukah;
Rezeki berbukit kongsi sedikit,
Takkan miskin orang bersedekah.
===
Pergi belayar ke tanah seberang,
Muatan kapal sangat sarat;
Ilmu di tuntut tiada terbilang,
Bekalan hidup dunia akhirat.
===
Dodol sekancah sayangnya tumpah,
Ralat rasanya tersalah angkat;
Sama dicicah sama dilapah,
Agar nikmatnya membawa berkat.
===
Kaki tercubih mencari pukat,
Terbahak dema ditepi hutan;
Rezeki selebih diberi zakat,
Hak sesama satu tuntutan.
===
Mari membeli kain pelikat,
Dari benang tenunan lama;
Usahakan lebih mencari berkat,
Di bagi rezeki konsi bersama.
===
Petik rambutan di ikat ikat,
Untuk dijual di Kuala Kedah;
Kalau kita sentiasa muafakat,
Yang susah menjadi mudah.
===
Bawah bukit pokok delima,
Dekat perigi ditanam rapat;
Biar sedikit rezeki diterima,
Pandai bahagi semua dapat.
===
Tahan pukat tak dapat ikan,
Rupa-rupanya ada mahkluk Allah yang makan;
Ada masalah kita bincangkan,
Supaya tidak menjadi isu dihari kemudian.
===
Melekit daki beraksi di huma,
joran patah sepat bercanda;
sedikit rezeki kongsi bersama,
Ganjaran Allah berlipat ganda
===
Jangan lupa bawalah pukat,
Angkat bersama jikalah berat;
Hidup sekata membawa berkat,
Bahagia dunia hingga akhirat.
===
Pagi raya makan ketupat,
Lebih enak makan bersama rendang;
Hidup sepakat membawa berkat,
Kerja yang susah menjadi senang.
===
Joran diikat redup kuini,
Gugur cermai di rumpun halia;
Jiran sepakat hidup harmoni,
Aman damai terasa bahagia.
===
Berkayoh rakit menuju muara,
Bawa muatan buah delima;
Rezeki yang ada jangan lah berkira,
Banyak atau sikit kongsi bersama.
===
Ke Tanjung Dawai membawa pukat,
Membawa bersama sipadi huma;
Aman dan damai hidup bermuafakat,
Susah dan senang dirasa bersama.
===
Makan sedulang duduk berlima,
Dapat merasa ikan gelama;
Ilmu sedikit kongsi bersama,
Semoga hidup bersa bahagia.
===
Nampak berkarat si mata cangkul,
Terkena lengan si anak anjing;
Apa yang berat sama dipikul,
Mana yang ringan sama dijinjing.
===
Dari Samarahan pergi ke Bau,
Di lereng bukit membeli buah;
Kesian jiran tercium bau,
Hulurlah sedikit biar pun kuah.
===
Nangka dibelah ambil seulas,
Sepiring biskut pula disua;
Rahmat Allah rezeki meluas,
Usah kedekut bolot semua.
===
Laman dibarat lama berlampu,
gelap redup resah di desa;
Ringan dan berat sama di tampu,
berkat hidup sejahtera dirasa
===
Tali direntang bukannya rawai,
Dihujung tali terngangnga pukat;
Serabut berbilang caranya selesai,
Berbincanglah cari kata sepakat.
===
Kain direntang jemur dirembang,
Hendak dijaga jangan merekah;
Rezeki datang pelbagai cabang,
Berkongsi agar mendapat berkah.
===
Buah salak di dalam kantung,
Kulitnya keras isi nya kelat;
Bulat air kerana pembentung,
Bulat manusia kerana muafakat.
===
Duduk di tangga memakan laksa,
Rambutan seikat berwarna warni;
Jiran tetangga pelbagai bangsa,
Saling sepakat hidup harmoni.
===
Jangan lupa membawa pukat,
Pukat dipasang di muara;
Besar nikmatnya kita sepakat,
Segala masaalah selesai segera.
===
Makan nasi ikut sukatan,
Agar tidak datangkan mudarat;
Pupuklah hubungan baik sesama jiran,
Jiran sepakat membawa berkat.
===
Ke Kuala sungai mendayung sampan,
Membawa bekal untuk si Dara;
Bermuafakat kita supaya mampan,
Hidup berkat bertambah aman.
===
Bukan jauh tapi dekat,
Walau dekat masih jauh;
Ringan tulang membawa berkat,
Bantulah andai ada yang terjatuh.
===
Asal kenderaan dari besi,
Tapi sayang tidak berkaki;
Andai sedikit elok dikongsi,
Andai banyak itulah rezeki.
===
Mendaki bukit org berlima,
Bekal diikat tali rupiah;
Biar sedikit kongsi bersama,
Rezeki berkat pasti bertambah.
===
Terbang kedidi di pagi hari,
Riuh berkicau burung kenari;
Walau sedikit sama di rasai,
Andai terlebih sama mensyukuri.
===
Duduk berbincang berpakat pakat,
Hendak menziarah encik Ibrahim;
Andai kita saling bermuafakat,
Bertambat eratlah hubungan silaturahim.
===
Ikan kikik ikan gelama,
Ikan bilis terkena pukat;
Rezeki sikit kongsi bersama,
Supaya akan membawa berkat.
===
Mendayung rakit ke tepi tebing,
Sambil mendayung memasang pukat;
Hidup seperti aur dan tebing,
Jiran sepakat membawa berkat.
===
Potong sayur hemat berhati,
Bubuh puan sirih berpandan;
Bertolak ansur hormat menghormati,
Kukuh perpaduan penuh keberkatan.
===
Depan halaman tanahnya bencah,
Tanah ditambak disapu sampah;
Hati kuman sama dicicah,
Hati gajah sama dilapah.
===
Potong sotong gaul tepung,
Cicahnya pekat ada bergula;
Gotong royong hidup berkampung,
Hidup berpakat jaminan bahagia.
===
Bukan lekat sebarang lekat,
Gam melekat dengan segera;
Seluruh rakyat hidup sepakat
Negara damai aman sejahtera.
===
Terbang berkawan si rama-rama,
Tersangkut seekor terkena pukat;
Rezeki yg sedikit dikongsi bersama,
Semoga kehidupan mendapat berkat.
===
Naik rakit menjala ikan,
Redah muara menuju haluan;
Biar sedikit yang kita kongsikan,
Pada yang Esa besar ganjaran.
===
Pergi ke bukit sambil memikat,
Pergi bersama rosli dan arjuna;
Rezeki sedikit adalah berkat,
Harus dikongsi bersama-sama.
===
Tahan pukat dapat gelama,
Di simpul pukat siikan duri;
Jiran sepakat kongsi bersama,
Semoga berkat hidup berdikari.
===
Warna warni rama-rama,
Terbang tinggi di sini sana;
Makan setalam kongsi bersama,
Dapat pahala amalan sunnah.
===
Di pasar lama barang dilelong,
Bubu jala dan juga lukah;
Amalkan sikap tolong menolong,
Rezeki berlebihan kita sedekah.
===
Di dalam bakul buah delima,
Di isi bersama buah langsat;
Rezeki yang ada dikongsi bersama,
Bermuafakat membawa berkat.
===
Lembing ditujah terkena pelepah,
Pisang di taman gugur ke sisi;
Hati gajah bersama dilapah,
Hati kuman dicecah dikongsi.
===
Anak semut sebulat kata,
Atas petunjuk pangkat dewasa;
Tidak luput sepakat kita,
Asas dibentuk berkat dirasa.
===
Pergi ke sawah berjalan kaki,
Bawa bekal pulut panggang;
Setiap hari mencari rezeki,
Banyak atau sikit di. Bawa pulang.
===
Kalau berakit saudara berlima,
Jangan dilupa bawalah pukat;
Ada sedikit kongsi bersama,
Besarnya nikmat membawa berkat.
===
Asalnya kosong jadi satu,
Lama-lama menjadi empat;
Kalau hidup sentiasa bersatu,
Keluarga dirahmati anak-anak selamat.
===
Kuih talam dalam takung,
Kuih keria tepung melekat;
Bulat air kerana pembetung,
Bulat manusia kerana muafakat.
===
Cantik sungguh sulaman tekat,
Bantal tekat dijahit sembat;
Jiran terdekat seharusnya berkat
Hidup bermuafakat sebagai sahabat.
===
Kuah kari kuah laksa,
Kuih samosa makanan si dara;
Jiran memberi kita merasa,
Selamat sentosa hidup sejahtera.
===
BAPA BOREK ANAK RINTIK
===
Dibuat kancing emas yang asli,
Lurusnya peniti tidaklah bengkok;
Bapanya kencing sambil berdiri,
Anak lelaki kencing di tembok.
===
Inai dilurut luka jarinya,
dengar mengaduh ketika lalu;
Anak menurut baka ayahnya,
Corakkan contoh gilap selalu.
===
Dalam kolam ada ikan,
Ada banyak ikan haruan;
Ayah ibu beri didikan,
Didikan terbaik itulah tuntutan.
===
Burung Merbah burung Kenari,
Hijau berbulu si burung Punai,
Kemana tumpahnya sikuah kari,
Kalau tidak ke roti canai.
===
Rasa hati jangan dipandang, 
Seperti jati menjadi hiasan;
Hisap rokok boleh ditentang,
Akhir usia penuh kesihatan.
===
Kayu dilorek coraknya cantik,
Coraknya diolah si mega mendung;
Bapanya borek anaknya rintik,
Mengapa salahkan ibu mengandung.
===
Ramai orang pergi mendaki.
Ada yang terjatuh sampai terlentang;
Kalau bapa makan berlari,
Anak makan sambil kuak lentang.
===
Buah kelapa d atas peti,
Anak rusa mati terjerat;
Ibu bapa perlu d hormati,
Sejahtera hidup d akhirat.
===
Membeli belah di pekan Kunak,
Bersiar siar pula menaiki kereta;
Jadilah model terbaik bagi anak anak,
Anak anak peniru gelagat kita.
===
Ehh malam-malamlah mengilap suasa,
Sambil mengilap melihat anak dara;
Hai encik abang adik hendak bertanya,
Mengapa hari ini bertugas pagi-pagi buta?
===
Asap berkepul berbunga bunga,
Puntung dibuang di tepi daik;
Itu hanya bidalan sahaja,
Semoga tauladan contoh terbaik.
===
Kusemai padi tumbuhnya lalang,
Padi huma atas bukit;
Ibu bapa teladan untuk tersayang,
Rezeki dibahagikan walaupun sedikit.
===
BUDI
===
===
Hendak dijamu kepada rakan,
Air selasih berbuah tiada;
Tidaklah jemu memberi didikan,
Tanda kasih duanya tiada.
===
Susah payah nasi ditanak,
Lapar dahaga hidup disini;
Pekerti ayah ikutan anak,
Kebangaan keluarga hidup harmoni.
===
Korek halia dapatnya seraga,
Petik kelapa dapat setandan;
Pekerti mulia didikan keluarga,
Ibu dan bapa jadi teladan.
===
Ilmu dan amal menjadi bekalan,
Budi bahasa jangan dilupa;
Ibu dan ayah mencorak masa depan,
Anak cemerlang maruah terjaga.
===
Kalau ada menanam tebu,
Boleh dijual dipasar desa;
Biarpun wang beratus ribu,
Budi bernilai sepanjang masa.
===
Kalau ada menanam tebu, 
Boleh dijual di pasar desa; 
Jasa baik sepanjang waktu, 
Jadi kenangan setiap masa.
===
Kalau ada menanam tebu, 
Boleh dijual dipasar desa; 
Terlalu besar jasamu guru, 
Mendidik, membimbing anak bangsa.
===
Kalau ada menanam tebu, 
Boleh dijual di pasar desa; 
Dengar baik nasihat ibu, 
Budi yang baik diingat sentiasa.
===