===
BAPA BOREK ANAK RINTIK
===
Dibuat kancing emas yang asli,
Lurusnya peniti tidaklah bengkok;
Bapanya kencing sambil berdiri,
Anak lelaki kencing di tembok.
===
Inai dilurut luka jarinya,
dengar mengaduh ketika lalu;
Anak menurut baka ayahnya,
Corakkan contoh gilap selalu.
===
Dalam kolam ada ikan,
Ada banyak ikan haruan;
Ayah ibu beri didikan,
Didikan terbaik itulah tuntutan.
===
Burung Merbah burung Kenari,
Hijau berbulu si burung Punai,
Kemana tumpahnya sikuah kari,
Kalau tidak ke roti canai.
===
Rasa hati jangan dipandang, 
Seperti jati menjadi hiasan;
Hisap rokok boleh ditentang,
Akhir usia penuh kesihatan.
===
Kayu dilorek coraknya cantik,
Coraknya diolah si mega mendung;
Bapanya borek anaknya rintik,
Mengapa salahkan ibu mengandung.
===
Ramai orang pergi mendaki.
Ada yang terjatuh sampai terlentang;
Kalau bapa makan berlari,
Anak makan sambil kuak lentang.
===
Buah kelapa d atas peti,
Anak rusa mati terjerat;
Ibu bapa perlu d hormati,
Sejahtera hidup d akhirat.
===
Membeli belah di pekan Kunak,
Bersiar siar pula menaiki kereta;
Jadilah model terbaik bagi anak anak,
Anak anak peniru gelagat kita.
===
Ehh malam-malamlah mengilap suasa,
Sambil mengilap melihat anak dara;
Hai encik abang adik hendak bertanya,
Mengapa hari ini bertugas pagi-pagi buta?
===
Asap berkepul berbunga bunga,
Puntung dibuang di tepi daik;
Itu hanya bidalan sahaja,
Semoga tauladan contoh terbaik.
===
Kusemai padi tumbuhnya lalang,
Padi huma atas bukit;
Ibu bapa teladan untuk tersayang,
Rezeki dibahagikan walaupun sedikit.
===
BAPA BOREK ANAK RINTIK
===
Yang korek itu kendi,
Yang merah itu saga;
Bapa borek usah diikuti,
Jadilah anak yang berjasa.
===
Cincin emas gelang suasa, 
Di pakai oleh dara jelita; 
Ibu ayah menjaga kita, 
Bila dewasa jangan derhaka.
===
Pergi menekut hala ke daik,
Jalan balak tepi lembah;
Perlu diikut perkara baik,
Buruk dielak undang musibah.
===
Daun cermai bawa kemudik,
Tempat berpaut tak ambil hirau;
Kalau disemai benih yang baik,
Jatuh kelaut menjadi pulau.
===
Sarapan pagi maggie kari,
Makanan kegemaran anak sekarang;
Anak melihat bapa makan berdiri,
Ibu menjeling tanda melarang.
===
Pagi hari masak kari,
Masak kari si ikan pari;
Kalau bapa kencing berdiri,
Anak pula kencing berlari.
===
Gaharu bau macam setanggi,
Dibakar perasap di tengahari;
Guru jika kencing berdiri,
Murid akan kencing berlari.
===
Ikan seluang dimasak lemak,
Ikan pari dalam kuali;
Perangai buruk jangan tunjuk pada anak,
Anak dah dewasa akan mewarisi.
===
Pi pekan Kangar beli baja,
Untuk dibaja pokok durian;
Jiwa anak kenalah jaga,
Supaya tak menyesal dihari kemudian.
===
Malam hari merenung Sang bulan,
Merindu dia sambil merintih;
Ibarat ketam ajar anaknya berjalan,
Sendiri jalan terhegeh-hegeh.
===
Pagi-pagi menggilap suasa,
Sambil digilap emas dan perak:
Ibu ayah dan warga dewasa,
Contoh terbaik tauladan anak-anak.
===
Dalam dulang ada selasih,
Buat minuman jika dahaga;
Ibu penyayang bapa pengasih,
Membawa kebahgiaan dalam keluarga.
===
Pagi-pagi menggilap suasa,
Sambil digilap emas dan perak;
Perilaku anak cerminan kita,
Terjaga agama terjagalah akhlak.
===
Manis berona isinya buah,
Hendak pula belimbing besi;
Ke mana tumpahnya kuah,
Kalau tidak ke atas nasi.
===
Kalau berjalan ke hujung desa,
Baik berdua atau bertiga;
Walau yang muda atau yang dewasa,
Gaya hidup Islam amalan mulia.
===
Apa dikorek di tanah lembik,
Hendak menyemai benih selasih;
Bapa borek si anak rintik,
Semoga rintik secantik cenderawasih.
===
Indah sempurna seluruh buana,
Laman permainan dewa dan dewi;
Cakap sahaja bukan bermakna,
Tauladani pekerti murnikan pertiwi.
===
Hendak pergi ke pulau daik,
Ribut, dan taufan di tempuh jua;
Didikan ibu bapa biar yang terbaik,
Menjadi kebangaan bila anak dah berjaya.
===
Terbang bebas si burung undan,
Tiada sempadan seluas lautan;
Ibu dan ayah contoh teladan,
Amalan yang baik jadi ikutan.
===
Pokok rambai di tepi telaga,
Buah nangka baru dipetik;
Bapa sebagai ketua keluarga,
Memimpin keluarga ke arah terbaik.
===
Emas dan perak usah dihimpun,
Ada lebih hulurkan sedekah;
Ibu dan ayah perlu besopan santun,
Jangan hanya berharap cikgu di sekolah.
===
Pagi hari kita bersarapan,
Juadah enak pembuka selera;
Pekerti yang baik jadi ikutan,
Cerminan kita martabat bangsa.
===
Mari petik buah delima,
Tersangkut kaki terkena jerat;
Amalan baik diasuh bersama,
Selamat didunia selamat akhirat.
===
Pagi pagi menggilap suasa,
Sambi menggilap emas dan perak;
Kalau mak ayah sudah biasa,
Anak mengikut apa yang nampak.
===
===
BAPA BOREK ANAK RINTIK
===
Waktu kecil dipakai bedak, 
Kulitnya pecah nampak dipipi;
Sewaktu kecil gelarnya budak,
Meningkat usia itulah lelaki.
===
Kelapa di korek jari melentik,
Lokan di belah labu di kendong;
Bapa borek aku rintik,
Bukan salah ibu mengandung.
===
===
BAPA BOREK ANAK RINTIK
===
Apa dikelek si labu cantik ,
Labu diletak di dalam dulang;
Bapa borek si anaknya rintik,
Lebih baik dari anaknya berbelang.
===
Ikan belanak dan ikan timah,
Beli dipasar dibawa balik; 
Didikkan anak bermula dirumah,
Ibu dan ayah contoh terbaik.
===
Tebang buluh buat tabung,
Dibawa pulang kerumah atok;
Melentur buluh sedari rebung,
Bila dah keras susah nak bentuk.
===
Manis rasanya si buah Salak,
Salak dipetik di padi huma;
Bukan tidak mahu mengelak,
Sudah terjebak sekian lama.
===
===
BAPA BOREK ANAK RINTIK
===
En.Mustafa membeli gelama,
Masak halia kari berempah;
Ibu bapa contoh utama,
Kerana ia bermula dirumah.
===
Merah-merah buah rambutan,
Masak di tangkai baik dipetik;
Perkara baik jadikan teladan,
Agar peribadi berakhlak baik.
===
Sang kancil binatang yg cerdik,
Boleh perdaya sang buaya;
Ibu mengasuh ayah mendidik,
Jasa mereka usah dilupa.
===